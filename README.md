Să se proiecteze un timer cu următoarea funcţionalitate: dispozitivul are 4 afişaje BCD 7 segmente.
Primele două afişaje sunt pentru minute, următoarele două pentru secunde. 
Astfel, valoarea maximă care poate fi afişată este de 99 minute şi 59 secunde.
Dispozitivul are 3 butoane: M (de la Minute), S (de la Secunde) şi START / STOP.
Presupunând că iniţial este în starea ZERO, dacă se apasă butonul START / STOP, 
timerul începe să numere crescător. Dacă se apasă din nou butonul START / STOP,
timerul se opreşte la valoarea atinsă în momentul respectiv. Dacă se apasă din nou butonul START / STOP, 
timerul continuă să numere etc. Dacă ajunge la 99 de minute şi 59 de secunde, urmează din nou ZERO. 
Dacă se apasă simultan butoanele M (de la Minute) şi S (de la Secunde), timerul se resetează (devine ZERO). 
În orice stare, dacă se apasă butonul M, se va incrementa şi afişa valoarea minutelor. 
În orice stare, dacă se apasă butonul S, se va incrementa şi afişa valoarea secundelor. 
O dată ce s-a setat o valoare pentru minute şi / sau secunde (prin apăsarea butoanelor M sau S), 
când se apasă butonul START / STOP, timerul începe să numere descrescător de la valoarea curentă „Minute / Secunde” până la ZERO,
iar când se ajunge în starea ZERO se emite un semnal sonor (alarmă).
